---
layout: page
title: "第66章"
chapter_number: 66
---

# 第六十六章：江海之所以能为百谷王者

## 正文
江海之所以能为百谷王者，以其善下之，故能为百谷王。是以圣人欲上民，必以言下之；欲先民，必以身后之。是以圣人处上而民不重，处前而民不害。是以天下乐推而不厌。以其不争，故天下莫能与之争。

## 释义
江海所以能够成为百川河流所汇往的地方，乃是由于它善于处在低下的地方，所以能够成为百川之王。因此，圣人要领导人民，必须用言辞对人民表示谦下，要想引导人民，必须把自己的私利置于后面。所以圣人虽然地位居于人民之上，而人民并不感到负担沉重；居于人民之前，而人民并不感到受害。所以天下人都乐意推戴而不感到厌倦。因为他不与人民相争，所以遍天下没有人能与他相争。