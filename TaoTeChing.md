# 道德经

## 第一章

道可道，非常道。名可名，非常名。无名天地之始；有名万物之母。故常无欲以观其妙(miào)；常有欲以观其徼(jiào)。此两者，同出而异名，同谓之玄(xuán)。玄(xuán)之又玄(xuán)，众妙(miào)之门。

## 第二章

天下皆知美之为美，斯恶(è)已。皆知善之为善，斯不善已。故有无相生，难易相成，长短相形，高下相倾(qīng)，音声相和(hè)，前后相随。恒也。是以圣人处无为之事，行不言之教；万物作而弗始，生而弗有，为而弗恃(shì)，功成而不居。夫唯弗居，是以不去。

## 第三章

不尚贤(xián)，使民不争；不贵难得之货，使民不为盗；不见可欲，使民心不乱。是以圣人之治，虚其心，实其腹，弱其志，强其骨。常使民无知无欲。使夫智者不敢为也。为无为，则无不治。

## 第四章

道冲而用之或不盈(yíng)。渊(yuān)兮，似万物之宗；挫(cuò)其锐(ruì)，解其纷(fēn)，和其光，同其尘。湛(zhàn)兮，似或存。吾不知谁之子，象帝之先。

## 第五章

天地不仁，以万物为刍(chú)狗；圣人不仁，以百姓为刍(chú)狗。天地之间，其犹橐(tuó)龠(yuè)乎？虚而不屈，动而愈出。多言数(shuò)穷，不如守中。

## 第六章

谷神不死，是谓玄(xuán)牝(pìn)。玄(xuán)牝(pìn)之门，是谓天地根。绵绵若存，用之不勤。

## 第七章

天长地久。天地所以能长且久者，以其不自生，故能长生。是以圣人后其身而身先；外其身而身存。非以其无私邪(yé)？故能成其私。

## 第八章

上善若水。水善利万物而不争，处众人之所恶(wù)，故几(jī)于道。居善地，心善渊(yuān)，与善仁，言善信，政善治，事善能，动善时。

## 第九章

持而盈(yíng)之，不如其已；揣(chuǎi)而锐(ruì)之，不可长保。金玉满堂，莫之能守；富贵而骄(jiāo)，自遗(yí)其咎(jiù)。功遂(suì)身退，天之道也。

## 第十章

载营魄抱一，能无离乎？专气致柔(róu)，能如婴儿乎？涤(dí)除玄(xuán)鉴(jiàn)，能无疵(cī)乎？爱国治民，能无为乎？天门开阖(hé)，能为雌(cí)乎？明白四达，能无知乎？

## 第十一章

三十辐(fú)，共一毂(gǔ)，当其无，有车之用。埏(shān)埴(zhí)以为器，当其无，有器之用。凿(záo)户牖(yǒu)以为室，当其无，有室之用。故有之以为利，无之以为用。

## 第十二章

五色令人目盲；五音令人耳聋；五味令人口爽；驰骋(chěng)畋(tián)猎，令人心发狂；难得之货，令人行妨(fáng)。是以圣人为腹不为目，故去彼取此。

## 第十三章

宠辱若惊，贵大患若身。何谓宠辱若惊？宠为下，得之若惊，失之若惊，是谓宠辱若惊。何谓贵大患若身？吾所以有大患者，为吾有身，及吾无身，吾有何患？故贵以身为天下，若可寄天下；爱以身为天下，若可托天下。

## 第十四章

视之不见，名曰夷(yí)；听之不闻，名曰希(xī)；搏之不得，名曰微(wēi)。此三者不可致诘(jié)，故混而为一。其上不皦(jiǎo)，其下不昧(mèi)。绳绳(mǐn)兮不可名，复归于物。是谓无状之状，无物之象，是谓惚(hū)恍(huǎng)。迎之不见其首，随之不见其后。执古之道，以御今之有。能知古始，是谓道纪(jì)。

## 第十五章

古之善为道者，微妙玄(xuán)通，深不可识。夫唯不可识，故强为之容：豫(yù)兮若冬涉川；犹(yóu)兮若畏四邻；俨(yǎn)兮其若客；涣(huàn)兮其若凌释；敦(dūn)兮其若朴(pǔ)；旷(kuàng)兮其若谷；混(hùn)兮其若浊(zhuó)；澹(dàn)兮其若海；飂(liù)兮若无止。孰能浊(zhuó)以静之徐清？孰能安以动之徐生？保此道者，不欲盈(yíng)。夫唯不盈(yíng)，故能蔽(bì)而新成。

## 第十六章

致虚极，守静笃(dǔ)。万物并作，吾以观复。夫物芸芸(yún)，各复归其根。归根曰静，静曰复命。复命曰常，知常曰明。不知常，妄作凶。知常容，容乃公，公乃全，全乃天，天乃道，道乃久，没(mò)身不殆(dài)。

## 第十七章

太上，不知有之；其次，亲而誉(yù)之；其次，畏之；其次，侮(wǔ)之。信不足焉，有不信焉。悠兮其贵言。功成事遂(suì)，百姓皆谓：「我自然」。

## 第十八章

大道废，有仁义；智慧出，有大伪(wěi)；六亲不和，有孝慈；国家昏乱，有忠臣。

## 第十九章

绝圣弃智，民利百倍；绝仁弃义，民复孝慈；绝巧弃利，盗贼无有。此三者以为文，不足。故令有所属：见素抱朴(pǔ)，少思寡欲，绝学无忧。

## 第二十章

唯之与阿(ē)，相去几何？美之与恶(è)，相去若何？人之所畏，不可不畏。荒兮，其未央哉！众人熙熙(xī)，如享太牢，如春登台。我独泊(bó)兮，其未兆(zhào)；沌沌(dùn)兮，如婴儿之未孩；累累(lěi)兮，若无所归。众人皆有馀(yú)，而我独若遗(yí)。我愚人之心也哉！俗人昭昭(zhāo)，我独昏昏；俗人察察(chá)，我独闷闷(mèn)。众人皆有以，而我独顽且鄙(bǐ)。我独异于人，而贵食母。

## 第二十一章

孔德之容，惟道是从。道之为物，惟恍(huǎng)惟惚(hū)。惚(hū)兮恍(huǎng)兮，其中有象；恍(huǎng)兮惚(hū)兮，其中有物。窈(yǎo)兮冥(míng)兮，其中有精；其精甚真，其中有信。自今及古，其名不去，以阅众甫(fǔ)。吾何以知众甫(fǔ)之状哉？以此。

## 第二十二章

曲则全，枉(wǎng)则直，洼(wā)则盈(yíng)，敝(bì)则新，少则得，多则惑。是以圣人抱一为天下式。不自见，故明；不自是，故彰(zhāng)；不自伐，故有功；不自矜(jīn)，故长(zhǎng)。夫唯不争，故天下莫能与之争。古之所谓「曲则全」者，岂虚言哉！诚全而归之。

## 第二十三章

希(xī)言自然。故飘风不终朝(zhāo)，骤雨不终日。孰为此者？天地。天地尚不能久，而况于人乎？故从事于道者，同于道；德者，同于德；失者，同于失。同于道者，道亦乐得之；同于德者，德亦乐得之；同于失者，失亦乐得之。信不足焉，有不信焉。

## 第二十四章

企(qǐ)者不立；跨者不行；自见者不明；自是者不彰(zhāng)；自伐者无功；自矜(jīn)者不长(zhǎng)。其在道也，曰：馀(yú)食赘(zhuì)形。物或恶(wù)之，故有道者不处。

## 第二十五章

有物混成，先天地生。寂兮寥(liáo)兮，独立而不改，周行而不殆(dài)，可以为天地母。吾不知其名，强字之曰道，强为之名曰大。大曰逝，逝曰远，远曰反。故道大，天大，地大，人亦大。域中有四大，而人居其一焉。人法地，地法天，天法道，道法自然。

## 第二十六章

重为轻根，静为躁(zào)君。是以君子终日行不离辎(zī)重。虽有荣观(guàn)，燕处超然。奈何万乘(shèng)之主，而以身轻天下？轻则失根，躁(zào)则失君。

## 第二十七章

善行无辙(zhé)迹；善言无瑕(xiá)谪(zhé)；善数(shǔ)不用筹策；善闭无关楗(jiàn)而不可开，善结无绳约而不可解。是以圣人常善救人，故无弃人；常善救物，故无弃物。是谓袭明。故善人者，不善人之师；不善人者，善人之资。不贵其师，不爱其资，虽智大迷，是谓要妙(miào)。

## 第二十八章

知其雄，守其雌(cí)，为天下溪(xī)。为天下溪(xī)，常德不离，复归于婴儿。知其白，守其黑，为天下式。为天下式，常德不忒(tè)，复归于无极。知其荣，守其辱(rǔ)，为天下谷(gǔ)。为天下谷(gǔ)，常德乃足，复归于朴(pǔ)。朴(pǔ)散则为器，圣人用之，则为官长(zhǎng)，故大制不割。

## 第二十九章

将欲取天下而为之，吾见其不得已。天下神器，不可为也，不可执也。为者败之，执者失之。是以圣人无为，故无败；无执，故无失。夫物或行或随；或歔(xū)或吹；或强或羸(léi)；或载(zài)或隳(huī)。是以圣人去甚，去奢(shē)，去泰。

## 第三十章

以道佐人主者，不以兵强天下。其事好(hào)还。师之所处，荆棘(jīng jí)生焉。大军之后，必有凶年。善有果而已，不以取强。果而勿矜(jīn)，果而勿伐，果而勿骄(jiāo)。果而不得已，果而勿强。物壮则老，是谓不道，不道早已。

## 第三十一章

夫兵者，不祥之器，物或恶(wù)之，故有道者不处。君子居则贵左，用兵则贵右。兵者不祥之器，非君子之器，不得已而用之，恬淡(tián dàn)为上。胜而不美，而美之者，是乐杀人。夫乐杀人者，则不可得志于天下矣。吉事尚左，凶事尚右。偏将军居左，上将军居右，言以丧礼处之。杀人之众，以悲哀泣之，战胜以丧礼处之。

## 第三十二章

道常无名朴(pǔ)。虽小，天下莫能臣。侯王若能守之，万物将自宾。天地相合，以降甘露(lù)，民莫之令而自均。始制有名，名亦既有，夫亦将知止，知止可以不殆(dài)。譬(pì)道之在天下，犹川谷之于江海。

## 第三十三章

知人者智，自知者明。胜人者有力，自胜者强。知足者富。强行者有志。不失其所者久。死而不亡者寿。

## 第三十四章

大道泛(fàn)兮，其可左右。万物恃(shì)之以生而不辞，功成而不有。衣养万物而不为主，可名于小；万物归焉而不为主，可名为大。以其终不自为大，故能成其大。

## 第三十五章

执大象，天下往。往而不害，安平泰。乐与饵(ěr)，过客止。道之出口，淡乎其无味，视之不足见，听之不足闻，用之不足既。

## 第三十六章

将欲歙(xī)之，必故张之；将欲弱之，必故强之；将欲废之，必故兴之；将欲取之，必故与之。是谓微明。柔弱胜刚强。鱼不可脱于渊(yuān)，国之利器不可以示人。

## 第三十七章

道常无为而无不为。侯王若能守之，万物将自化。化而欲作，吾将镇之以无名之朴(pǔ)。镇之以无名之朴(pǔ)，夫将不欲。不欲以静，天下将自正。

## 第三十八章

上德不德，是以有德；下德不失德，是以无德。上德无为而无以为；下德无为而有以为。上仁为之而无以为；上义为之而有以为。上礼为之而莫之应，则攘(rǎng)臂而扔之。故失道而后德，失德而后仁，失仁而后义，失义而后礼。夫礼者，忠信之薄(bó)，而乱之首。前识者，道之华，而愚之始。是以大丈夫处其厚(hòu)，不居其薄(bó)；处其实，不居其华。故去彼取此。

## 第三十九章

昔之得一者：天得一以清；地得一以宁；神得一以灵；谷得一以盈(yíng)；万物得一以生；侯王得一以为天下正。其致之也，谓天无以清，将恐裂；地无以宁，将恐废；神无以灵，将恐歇(xiē)；谷无以盈(yíng)，将恐竭(jié)；万物无以生，将恐灭；侯王无以正，将恐蹶(jué)。故贵以贱为本，高以下为基。是以侯王自称孤、寡(guǎ)、不谷(gǔ)。此非以贱为本邪(yé)？非乎？故致誉无誉。是故不欲琭琭(lù)如玉，珞珞(luò)如石。

## 第四十章

反者道之动；弱者道之用。天下万物生于有，有生于无。

## 第四十一章

上士闻道，勤而行之；中士闻道，若存若亡；下士闻道，大笑之。不笑不足以为道。故建言有之：明道若昧(mèi)；进道若退；夷(yí)道若颣(lèi)；上德若谷(gǔ)；广德若不足；建德若偷(tōu)；质真若渝(yú)；大白若辱(rǔ)；大方无隅(yú)；大器晚成；大音希(xī)声；大象无形；道隐无名。夫唯道，善贷(dài)且成。

## 第四十二章

道生一，一生二，二生三，三生万物。万物负阴而抱阳，冲气以为和。人之所恶(wù)，唯孤、寡(guǎ)、不谷(gǔ)，而王公以为称。故物或损之而益，或益之而损。人之所教，我亦教之。强梁者不得其死，吾将以为教父。

## 第四十三章

天下之至柔(róu)，驰骋(chěng)天下之至坚。无有入无间(jiàn)，吾是以知无为之有益。不言之教，无为之益，天下希(xī)及之。

## 第四十四章

名与身孰亲？身与货孰多？得与亡孰病？甚爱必大费；多藏必厚亡。故知足不辱(rǔ)，知止不殆(dài)，可以长久。

## 第四十五章

大成若缺(quē)，其用不弊(bì)。大盈若冲，其用不穷。大直若屈(qū)，大巧若拙(zhuō)，大辩若讷(nè)。静胜躁(zào)，寒胜热。清静为天下正。

## 第四十六章

天下有道，却走马以粪(fèn)。天下无道，戎马生于郊。祸莫大于不知足；咎(jiù)莫大于欲得。故知足之足，常足矣。

## 第四十七章

不出户，知天下；不窥(kuī)牖(yǒu)，见天道。其出弥(mí)远，其知弥(mí)少。是以圣人不行而知，不见而明，不为而成。

## 第四十八章

为学日益，为道日损(sǔn)。损(sǔn)之又损(sǔn)，以至于无为。无为而无不为。取天下常以无事，及其有事，不足以取天下。

## 第四十九章

圣人常无心，以百姓心为心。善者，吾善之；不善者，吾亦善之；德善。信者，吾信之；不信者，吾亦信之；德信。圣人在天下，歙歙(xī)焉，为天下浑其心，百姓皆注其耳目，圣人皆孩之。

## 第五十章

出生入死。生之徒(tú)，十有三；死之徒(tú)，十有三；人之生，动之于死地，亦十有三。夫何故？以其生之厚(hòu)。盖闻善摄生者，路行不遇兕(sì)虎，入军不被甲兵；兕(sì)无所投其角，虎无所用其爪(zhǎo)，兵无所容其刃(rèn)。夫何故？以其无死地。

## 第五十一章

道生之，德畜(xù)之，物形之，势成之。是以万物莫不尊道而贵德。道之尊，德之贵，夫莫之命而常自然。故道生之，德畜(xù)之；长(zhǎng)之育之；成之熟之；养之覆之。生而不有，为而不恃(shì)，长(zhǎng)而不宰(zǎi)。是谓玄(xuán)德。

## 第五十二章

天下有始，以为天下母。既得其母，以知其子，复守其母，没(mò)身不殆(dài)。塞(sè)其兑(duì)，闭其门，终身不勤。开其兑(duì)，济其事，终身不救。见小曰明，守柔曰强。用其光，复归其明，无遗身殃(yāng)；是为袭常。

## 第五十三章

使我介然有知，行于大道，唯施(shǐ)是畏。大道甚夷(yí)，而人好(hào)径(jìng)。朝(zhāo)甚除，田甚芜(wú)，仓甚虚(xū)；服文采，带利剑，厌(yàn)饮食，财货有馀(yú)；是为盗夸(kuā)。非道也哉！

## 第五十四章

善建者不拔，善抱者不脱，子孙以祭祀不辍(chuò)。修之于身，其德乃真；修之于家，其德乃馀(yú)；修之于乡，其德乃长(zhǎng)；修之于邦，其德乃丰；修之于天下，其德乃普。故以身观身，以家观家，以乡观乡，以邦观邦，以天下观天下。吾何以知天下然哉？以此。

## 第五十五章

含「德」之厚(hòu)，比于赤子。毒虫不螫(shì)，猛兽不据，攫(jué)鸟不搏。骨弱筋柔而握固。未知牝(pìn)牡(mǔ)之合而□作，精之至也。终日号(háo)而不嗄(shà)，和之至也。知和曰「常」，知常曰「明」。益生曰祥(xiáng)。心使气曰强。物壮则老，谓之不道，不道早已。

## 第五十六章

知者不言，言者不知。挫(cuò)其锐(ruì)，解其纷(fēn)，和其光，同其尘，是谓「玄(xuán)同」。故不可得而亲，不可得而疏；不可得而利，不可得而害；不可得而贵，不可得而贱。故为天下贵。

## 第五十七章

以正治国，以奇用兵，以无事取天下。吾何以知其然哉？以此：天下多忌讳(huì)，而民弥(mí)贫；人多利器，国家滋(zī)昏；人多伎(jì)巧，奇物滋(zī)起；法令滋(zī)彰(zhāng)，盗贼多有。故圣人云：「我无为，而民自化；我好静，而民自正；我无事，而民自富；我无欲，而民自朴(pǔ)。」

## 第五十八章

其政闷闷(mèn)，其民淳淳(chún)；其政察察(chá)，其民缺缺(quē)。是以圣人方而不割，廉而不刿(guì)，直而不肆(sì)，光而不耀(yào)。祸兮福之所倚(yǐ)，福兮祸之所伏(fú)。孰知其极？其无正也。正复为奇，善复为妖(yāo)。人之迷，其日固久。

## 第五十九章

治人事天，莫若啬(sè)。夫为啬(sè)，是谓早服；早服谓之重(zhòng)积德；重(zhòng)积德则无不克(kè)；无不克(kè)则莫知其极；莫知其极，可以有国；有国之母，可以长久；是谓深根固柢(dǐ)，长生久视之道。

## 第六十章

治大国，若烹(pēng)小鲜。以道莅(lì)天下，其鬼不神；非其鬼不神，其神不伤人；非其神不伤人，圣人亦不伤人。夫两不相伤，故德交归焉。

## 第六十一章

大邦者下流，天下之牝(pìn)，天下之交也。牝(pìn)常以静胜牡(mǔ)，以静为下。故大邦以下小邦，则取小邦；小邦以下大邦，则取大邦。故或下以取，或下而取。大邦不过欲兼畜(xù)人，小邦不过欲入事人。夫两者各得所欲，大者宜为下。

## 第六十二章

道者万物之奥(ào)。善人之宝，不善人之所保。美言可以市尊，美行可以加人。人之不善，何弃之有？故立天子，置三公，虽有拱璧(bì)以先驷(sì)马，不如坐进此道。古之所以贵此道者何？不曰：求以得，有罪以免邪(yé)？故为天下贵。

## 第六十三章

为无为，事无事，味无味。图难于其易，为大于其细；天下难事，必作于易，天下大事，必作于细。是以圣人终不为大，故能成其大。夫轻诺必寡(guǎ)信，多易必多难(nán)。是以圣人犹难(nán)之，故终无难(nán)矣。

## 第六十四章

其安易持，其未兆(zhào)易谋。其脆(cuì)易泮(pàn)，其微易散。为之于未有，治之于未乱。合抱之木，生于毫末；九层之台，起于累(lěi)土；千里之行，始于足下。民之从事，常于几(jī)成而败之。慎终如始，则无败事。是以圣人欲不欲，不贵难得之货；学不学，复众人之所过。以辅万物之自然而不敢为。

## 第六十五章

古之善为道者，非以明民，将以愚之。民之难治，以其智多。故以智治国，国之贼(zéi)；不以智治国，国之福。知此两者亦稽(jī)式。常知稽(jī)式，是谓「玄(xuán)德」。「玄(xuán)德」深矣，远矣，与物反矣，然后乃至大顺。

## 第六十六章

江海之所以能为百谷王者，以其善下之，故能为百谷王。是以圣人欲上民，必以言下之；欲先民，必以身后之。是以圣人处上而民不重(zhòng)，处前而民不害。是以天下乐推而不厌(yàn)。以其不争，故天下莫能与之争。

## 第六十七章

天下皆谓我道大，似不肖(xiào)。夫唯大，故似不肖(xiào)。若肖(xiào)，久矣其细也夫！我有三宝，持而保之。一曰慈，二曰俭(jiǎn)，三曰不敢为天下先。慈故能勇；俭(jiǎn)故能广；不敢为天下先，故能成器长(zhǎng)。今舍慈且勇；舍俭(jiǎn)且广；舍后且先；死矣！夫慈以战则胜，以守则固。天将救之，以慈卫之。

## 第六十八章

善为士者，不武；善战者，不怒；善胜敌者，不与；善用人者，为之下。是谓不争之德，是谓用人之力，是谓配天古之极。

## 第六十九章

用兵有言：「吾不敢为主，而为客；不敢进寸，而退尺。」是谓行无行(háng)；攘(rǎng)无臂；扔无敌；执无兵。祸莫大于轻敌，轻敌几(jī)丧吾宝。故抗兵相若，哀者胜矣。

## 第七十章

吾言甚易知，甚易行。天下莫能知，莫能行。言有宗，事有君。夫唯无知，是以不我知。知我者希(xī)，则我者贵。是以圣人被(pī)褐(hè)而怀玉。

## 第七十一章

知不知，尚矣；不知知，病也。圣人不病，以其病病。夫唯病病，是以不病。

## 第七十二章

民不畏威，则大威至。无狎(xiá)其所居，无厌(yà)其所生。夫唯不厌(yàn)，是以不厌(yàn)。是以圣人自知不自见；自爱不自贵。故去彼取此。

## 第七十三章

勇于敢则杀，勇于不敢则活。此两者，或利或害。天之所恶(wù)，孰知其故？天之道，不争而善胜，不言而善应，不召而自来，繟(chǎn)然而善谋。天网恢恢(huī)，疏而不失。

## 第七十四章

民不畏死，奈何以死惧之？若使民常畏死，而为奇者，吾得执而杀之，孰敢？常有司杀者杀。夫代司杀者杀，是谓代大匠斲(zhuó)，夫代大匠斲(zhuó)者，希(xī)有不伤其手矣。

## 第七十五章

民之饥，以其上食税之多，是以饥。民之难治，以其上之有为，是以难治。民之轻死，以其上求生之厚(hòu)，是以轻死。夫唯无以生为者，是贤于贵生。

## 第七十六章

人之生也柔弱(róu)，其死也坚强。草木之生也柔脆(cuì)，其死也枯槁(gǎo)。故坚强者死之徒(tú)，柔弱者生之徒(tú)。是以兵强则灭，木强则折(zhé)。强大处下，柔弱处上。

## 第七十七章

天之道，其犹张弓欤(yú)？高者抑(yì)之，下者举之；有馀(yú)者损(sǔn)之，不足者补之。天之道，损(sǔn)有馀(yú)而补不足。人之道，则不然，损(sǔn)不足以奉有馀(yú)。孰能有馀(yú)以奉天下，唯有道者。是以圣人为而不恃(shì)，功成而不处，其不欲见贤(xián)。

## 第七十八章

天下莫柔弱(róu)于水，而攻坚强者莫之能胜，以其无以易之。弱之胜强，柔之胜刚，天下莫不知，莫能行。是以圣人云：「受国之垢(gòu)，是谓社稷(jì)主；受国不祥，是为天下王。」正言若反。

## 第七十九章

和大怨，必有馀(yú)怨；报怨以德，安可以为善？是以圣人执左契(qì)，而不责于人。有德司契(qì)，无德司彻(chè)。天道无亲，常与善人。

## 第八十章

小国寡(guǎ)民。使有什伯之器而不用；使民重(zhòng)死而不远徙(xǐ)。虽有舟舆(yú)，无所乘之，虽有甲兵，无所陈之。使民复结绳而用之。甘其食，美其服，安其居，乐其俗。邻国相望，鸡犬之声相闻，民至老死，不相往来。

## 第八十一章

信言不美，美言不信。善者不辩，辩者不善。知者不博(bó)，博(bó)者不知。圣人不积(jī)，既以为人己愈有，既以与人己愈多。天之道，利而不害；圣人之道，为而不争。